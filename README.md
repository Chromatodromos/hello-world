χΡωματόδρομος για το περιβάλλον
-------------------------------
Ένα Project του 1ου Δημοτικού Σχολείου Παπάγου για το 2ο Διαγωνισμό Ρομποτικής της ΕΛΛΑΚ

Σύντομη περιγραφή του project: 
------------------------------
Πρόκειται για ένα παιχνίδι ερωτήσεων με απαντήσεις πολλαπλής επιλογής που αφορούν στο περιβάλλον. Ένας παίκτης και δύο παράλληλες ηλεκτρονικές κατασκευές (ρομπότ Thymio, κατασκευή με Arduino) και επικουρικά μιά παρουσίαση σε υπολογιστή θα αλληλεπιδρούν μέσω μηνυμάτων χρώματος. 

Εκπαιδευτικοί:
Αναστασία Κωνσταντέλου, εκπαιδευτικός πληροφορικής και 
Δήμητρα Κλάδη, δασκάλα

Τμήμα: ΣΤ1

Το έργο μας έχει σαν στόχο:

1) Την αξιοποίηση εκπαιδευτικού υλικού που παρέλαβε πρόσφατα το σχολείο μας
2) Τη συνεργασία των μαθητών
3) Τη συνεργασία των εκπαιδευτικών

Θα χρειαστούμε:

1) Robot Thymio (Διαθέτει το σχολείο μας)
2) 3d εκτυπωτή (Διαθέτει το σχολείο μας) και τα αντίστοιχα αναλώσιμα
3) Εκτύπωση σε χαρτί μεγέθους Α1 και χαρτόνια μεγέθους Α1
4) Φαρδιά (5cm) αυτοκόλλητη μαύρη ταινία για τις δοκιμές
5) Χαρτί Α4 και μελάνια έγχρωμου inkjet εκτυπωτή
6) Μεμβράνες πλαστικοποίησης
7) Σπιρτόκουτα ή  και αυτοκόλλητα για να τυπώσουμε τα χρώματα εναλλακτικά, χρήση dominos
8) Arduino compatible microcontroller
9) Leds, Breadboard, καλώδια 


Περιγραφή του project: 
Πρόκειται για ένα παιχνίδι ερωτήσεων με απαντήσεις πολλαπλής επιλογής όπου ένας παίκτης και ένα ρομποτάκι και ένα σύστημα με Leds ελεγχόμενα με arduino  θα αλληλεπιδρούν μέσω μηνυμάτων χρώματος. Επικουρικά θα υπάρχει και μια διαδραστική παρουσίαση σε υπολογιστή με τις ερωτήσεις και τις σωστές απαντήσεις. To ρομποτάκι μας, το Thymio, θα περιπλανηθεί σε έναν δρόμο, τον χΡωματόδρομο, έναν μαύρο δρόμο με 10  χρωματιστά εμπόδια.  Όσο είναι ελεύθερος ο δρόμος το ρομποτάκι θα κινείται. Όταν συναντήσει εμπόδιο θα σταματά. Σε κάθε εμπόδιο θα αντιστοιχεί μια κάρτα ερώτησης. Ο παίκτης θα διαβάζει την κάρτα και θα απαντά στην ερώτηση χρησιμοποιώντας το τηλεχειριστήριο του Thymio. Αν το Thymio φωτίσει με το χρώμα του εμποδίου, ο παίκτης έχει απαντήσει σωστά και μπορεί να σηκώσει το εμπόδιο και το ρομποτάκι να συνεχίζει την πορεία του στον χΡωματόδρομο.  Αν ο παίκτης καταφέρει να σηκώσει όλα τα εμπόδια, θα είναι ο νικητής.
	
Παράλληλα με το ρομποτάκι Thymio, θα υπάρχει και μία κατασκευή με RGB led και IR sensor. Ο έλεγχος  θα γίνεται με  Αrduino. Το Αrduino θα διαβάζει το τηλεχειριστήριο του Thymio και αν δοθεί σωστή απάντηση, θα ανάβει στις μονές ερωτήσεις πράσινο και στις ζυγές μπλε (πράσινο και μπλε τα χρώματα της Γης). Αν απαντήσει λάθος, το RGB led θα κοκκινίζει.  Αν ο παίκτης απαντήσει σωστά όλες τις ερωτήσεις,  η κατασκευή «θα πανηγυρίζει» με το RGB led να δείχνει όλα τα χρώματα. 
Το RGB led θα εισαχθεί μέσα σε μια υδρόγειο σφαίρα, εκτυπωμένη σε 3D – εκτυπωτή, 
 χρησιμοποιώνατας έτοιμη εικόνα από το Thingiverse. 


Οι μαθητές θα έρθουν σε επαφή με τα παρακάτω λογισμικά / μαθησιακά αντικείμενα:
Προγραμματιστικό περιβάλλον του Thymio VPL (advanced mode).
Arduino 
Tinkercad: σχεδίαση ηλεκτρονικών κυκλωμάτων.
Gimp: επεξεργασία εικόνας.
Python: Προγραμματισμός για δημιουργία τυχαίων αριθμών (μόνο επίδειξη στους μαθητές)
Πρόγραμμα λογιστικών φύλλων 
Ιστοεξερεύνηση για εύρεση κατάλληλων πληροφοριών (ερωτήσεις/απαντήσεις), εικόνες που  θα στολίσουμε την πίστα του παιχνιδιού, κλπ.
Έννοιες όπως RGB, CMYK (απεικόνιση χρώματος), bit/byte, δυαδικό σύστημα αρίθμησης.
Στοιχειώδεις γνώσεις ηλεκτρονικών – led, αντίσταση, breadboard κλπ.
Υπέρυθρη ακτινοβολία – αρχή λειτουργίας τηλεχειριστηρίου – ir receiver.

Περαιτέρω τεκμηρίωση στο αρχείο 00/Chromatodromos για το περιβάλλον.docx

Λόγω του covid-19, χρησιμοποιήσαμε μόνο simulations για το Arduino. Δεν εκτυπώσαμε τη δική μας πίστα, άλλα χρησιμοποιήσαμε μια παρόμοια που υπήρχε στο σχολείο.

