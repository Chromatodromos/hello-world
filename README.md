Χρωματόδρομος Γνώσεων
Ένα Project του 1ου Δημοτικού Σχολείου Παπάγου για το 2ο Διαγωνισμό Ρομποτικής της ΕΛΛΑΚ

Εκπαιδευτικοί:
Αναστασία Κωνσταντέλου, εκπαιδευτικός πληροφορικής
Δήμητρα Κλάδη, δασκάλα

Τμήμα: ΣΤ1

Το έργο μας έχει σαν στόχο:

1) Την αξιοποίηση εκπαιδευτικού υλικού που παρέλαβε πρόσφατα το σχολείο μας
2) Τη συνεργασία των μαθητών
3) Τη συνεργασία των εκπαιδευτικών

Θα χρειαστούμε:

1) Robot Thymio (Διαθέτει το σχολείο μας)
2) 3d εκτυπωτή (Διαθέτει το σχολείο μας) και τα αντίστοιχα αναλώσιμα
3) Χαρτόνια μεγέθους Α1
4) Φαρδιά (5cm) αυτοκόλλητη μαύρη ταινία
5) Χαρτί Α4 και μελάνια έγχρωμου inkjet εκτυπωτή
6) Μεμβράνες πλαστικοποίησης
7) Ξύλα 10 τεμάχια (ύψος:7cm, πλάτος:12cm, μήκος12cm)  και χρώματα για ξύλο ή τέμπερες

Σύντομη περιγραφή του project:

Πρόκειται για ένα παιχνίδι γνώσεων όπου ένας παίχτης και το ρομποτάκι θα αλληλεπιδρούν μέσω μηνυμάτων χρώματος.
To ρομποτάκι μας, ο Thymio, θα περιπλανηθεί σε έναν δρόμο, τον χρωματόδρομο, έναν μαύρο δρόμο με 10 χρωματιστά εμπόδια. Όσο είναι ελεύθερος ο δρόμος θα κινείται και όταν συναντήσει εμπόδιο θα σταματά. Σε κάθε εμπόδιο θα αντιστοιχεί μια κάρτα ερώτησης. Ο παίχτης θα διαβάζει την κάρτα και θα απαντά στην ερώτηση χρησιμοποιώντας το τηλεχειριστήριο του Thymio. Αν το Thymio φωτίσει με το χρώμα του εμποδίου, ο παίχτης έχει απαντήσει σωστά και μπορεί να σηκώσει το εμπόδιο. Αν ο παίχτης καταφέρει να σηκώσει όλα τα εμπόδια, θα είναι ο νικητής.

